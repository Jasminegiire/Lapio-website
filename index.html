<!DOCTYPE html>
<html>

<head>
 <link rel="stylesheet" href="style.css">
  <meta charset="utf-8">
  <title>Lapio website</title>
</head>

<body>
<a href="index2.html">Aleksis Kivi</a>
<h1> Seitsemän veljestä </h1>

<!-- Kuva esittää Seitsemän veljestä kirjan ensimmäistä sivua -->
<img alt="Seitsemän veljestä" src="assets/Seitsemän_veljestä.png"  height="498" width="333"/>

<h2> Tärkeät päähenkilöt </h2>
<ul>
  <li>Päähenkilöt</li>
  <ul>
    <li class="viksu">Juhani</li>
    <li class="tyhmä">Tuomas</li>
    <li class="tyhmä">Aapo</li>
    <li class="viksu">Simeoni</li>
    <li class="tyhmä">Timo</li>
    <li class="viksu">Lauri</li>
    <li class="tyhmä">Eero</li>
  </ul>

  <li>Sivuenkilöt</li>

  <ul>  
    <li>Männistön Venla</li>
    <li id="lukkari">Lukkari</li>
    <li>Tammiston Kyösti</li>
  </ul>
</ul>

<h3> Ensimmäinen luku </h3>

<p>
Jukolan talo, eteläisessä Hämeessä, seisoo erään mäen pohjaisella
rinteellä, liki Toukolan kylää. Sen läheisin ympäristö on kivinen
tanner, mutta alempana alkaa pellot, joissa, ennenkuin talo oli häviöön
mennyt, aaltoili teräinen vilja. Peltojen alla on niittu, apilaäyräinen,
halkileikkaama monipolvisen ojan; ja runsaasti antoi se heiniä,
ennenkuin joutui laitumeksi kylän karjalle. Muutoin on talolla avaria
metsiä, soita ja erämaita, jotka, tämän tilustan ensimmäisen perustajan
oivallisen toiminnan kautta, olivat langenneet sille osaksi jo ison-jaon
käydessä entisinä aikoina. Silloinpa Jukolan isäntä, pitäen enemmän
huolta jälkeentulevainsa edusta kuin omasta parhaastansa, otti vastaan
osaksensa kulon polttaman metsän ja sai sillä keinolla seitsemän vertaa
enemmän kuin toiset naapurinsa. Mutta kaikki kulovalkean jäljet olivat
jo kadonneet hänen piiristänsä ja tuuhea metsä kasvanut sijaan.--Ja tämä
on niiden seitsemän veljen koto, joiden elämänvaiheita tässä nyt käyn
kertoilemaan.
</p>

<p>
Veljesten nimet vanhimmasta nuorimpaan ovat: Juhani, Tuomas, Aapo,
Simeoni, Timo, Lauri ja Eero. Ovat heistä Tuomas ja Aapo kaksoispari ja
samoin Timo ja Lauri. Juhanin, vanhimman veljen, ikä on kaksikymmentä ja
viisi vuotta, mutta Eero, nuorin heistä, on tuskin nähnyt
kahdeksantoista auringon kierrosta. Ruumiin vartalo heillä on tukeva ja
harteva, pituus kohtalainen, paitsi Eeron, joka vielä on kovin lyhyt.
Pisin heistä kaikista on Aapo, ehkä ei suinkaan hartevin. Tämä
jälkimmäinen etu ja kunnia on Tuomaan, joka oikein on kuuluisa
hartioittensa levyyden tähden. Omituisuus, joka heitä kaikkia yhteisesti
merkitsee, on heidän ruskea ihonsa ja kankea, hampunkarvainen tukkansa,
jonka karheus etenkin Juhanilla on silmään pistävä.
</p>

<p>
Heidän isäänsä, joka oli ankaran innokas metsämies, kohtasi hänen
parhaassa iässään äkisti surma, kun hän tappeli äkeän karhun kanssa.
Molemmat silloin, niin metsän kontio kuin mies, löyttiin kuolleina,
toinen toisensa rinnalla maaten verisellä tanterella. Pahoin oli mies
haavoitettu, mutta pedonkin sekä kurkku että kylki nähtiin puukon
viiltämänä ja hänen rintansa kiväärin tuiman luodin lävistämänä. Niin
lopetti päivänsä roteva mies, joka oli kaatanut enemmän kuin
viisikymmentä karhua.--Mutta näiden metsäretkiensä kautta löi hän laimin
työn ja toimen talossansa, joka vähitellen, ilman esimiehen johtoa,
joutui rappiolle. Eivät kyenneet hänen poikansakaan kyntöön ja kylvöön;
sillä olivatpa he perineet isältänsä saman voimallisen innon
metsä-otusten pyyntöön. He rakentelivat satimia, loukkuja, ansaita ja
teerentarhoja surmaksi linnuille ja jäniksille. Niin viettivät he
poikuutensa ajat, kunnes rupesivat käsittelemään tuliluikkua ja
rohkenivat lähestyä otsoa korvessa. </p>

</body>



</html>


